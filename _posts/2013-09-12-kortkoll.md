---
layout: post
title: "Projekt: Kortkoll"
striphtml: true
description: Kortkoll - Ha koll på dina SL Access-kort med denna tjänst
image: /img/kortkoll.png
---

I mitten av augusti lanserade vi officiellt iOS-appen för Kortkoll, tjänsten där du som resenär i Stockholms Län enkelt kan kolla saldo/utgångsdatum på dina SL-kort.

Historien kommer från att vi som resenärer sällan visste hur många kronor som reskassan innehöll, eller dagarna som 30-dagarskortet hade kvar. SL's egna symboler för att markera antal dagar / saldo på kortet är inte självförklarande alla gånger, därför skapade vi helt enkelt Kortkoll. 

På [Stockholm Startup Hack](http://www.sthlmstartuphack.com/) i maj 2013 skapades Kortkoll, och på drygt 10 timmar hann vi få ihop en fungerande webapplikation, ett RESTful API ([med gif:ar i responsen](https://www.kortkoll.nu/api/session)) samt en iOS-app på lite drygt 8 timmar. Rätt imponerande måste jag säga.

Teamet bakom tjänsten är mig själv, Simon Blommegård (Wrapp), Marcus Gellermark (Wrapp) och Jesper Petersson (Valtech). 

Om du som läsare bor i Stockholm och inte har provat tjänsten ännu, så tycker jag definitivt att du antingen surfar in på [App Store](http://appstore.com/kortkoll) eller till [kortkoll.nu](https://www.kortkoll.nu/) och får koll på dina kort!