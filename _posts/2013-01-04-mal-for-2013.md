---
layout: post
title: Mina mål för 2013
striphtml: true
description: Mina personliga mål för år 2013
---

Efter att ha läst både [David Paulsson](http://davidpaulsson.se/mina-nyarsloften-som-front-end-utvecklare/) och [Viktor Bijlenga](http://viktorbijlenga.se/mina-nyarsloften-som-front-end-utvecklare/) skriva om sina nyårslöften för 2013 kände jag att jag borde dela med mig av mina löften.

## Lära mig Ruby och Rails
Jag har till och från i ett par år nosat på både Ruby och Ruby on Rails, men känner att 2013 blir året då jag får ta och dedikera mer tid till det. Ruby som språk har jag börjat gilla mer och mer, så det känns inte alls som att det blir omöjligt. 

## Bidra mer till open-sourceprojekt
Allt handlar om att ge och ta, men jag ska bli mer aktiv och bidra mer till open-source communityn. Tanken är även att försöka hinna med att öppna upp projekt som jag har liggandes. 

## Göra saker jag älskar
Jag älskar webben och kommer definitivt att fortsätta jobba med den även i år, men jag måste börja göra mer bra saker med likasinnade människor.

## Resa mer
Det blev bara en utlandsresa till [Paris](http://patrikwibron.se/post/summering_av_dotjs_i_paris/), så det får det helt klart bli bättring på i år. Jag har haft både USA och Australien som resemål rätt länge nu. 

***

## Hur var 2012?
Ett härligt år för mig. Bytte jobb och flyttade till Stockholm, utvecklades mycket som utvecklare och person, tog steget från LESS till Sass+Compass (tack [Erik](http://erikeng.se/)), gick på ett gäng konferenser och meetups och sist men inte minst träffade jag och lärde känna många fantastiska människor.

Hoppas 2013 blir minst lika bra.